Si vuole realizzare una base di dati per una società che eroga  corsi di formazione; si devono rappresentare le informazioni  tipiche sui partecipanti ai corsi e sui docenti.

Per gli studenti (circa 5000), identificati da un codice, si vuole  memorizzare il codice fiscale, il cognome, il nome, il sesso, il luogo  di nascita, la data di nascita, il nome, l’indirizzo e il numero di  telefono dei loro attuali datori di lavoro, i posti dove hanno  lavorato in precedenza insieme al periodo, i corsi che hanno  frequentato (i corsi sono in tutto circa 200) e il giudizio finale.

Si desidera inoltre rappresentare, per ciascun insegnamento che gli  studenti stanno attualmente frequentando, i giorni e le ore di  lezione nonché i luoghi dove si svolgono le lezioni.

I corsi hanno un codice, un titolo e possono avere varie edizioni  caratterizzate ciascuna da una data di inizio, una data di fine e un  numero di partecipanti.

Se gli studenti sono liberi professionisti si vuole conoscere l’area di  interesse e, se lo possiedono, il titolo professionale. Per quelli che  lavorano alle dipendenze di altri, vogliamo conoscere invece il  livello e la posizione ricoperta.

Per gli insegnanti (circa 300), si vuole rappresentare il codice  fiscale, il cognome, il nome, il sesso, la data di nascita, il posto dove  sono nati, il nome del corso che insegnano, quelli che hanno  insegnato nel passato e quelli che possono insegnare. Si vogliono  memorizzare inoltre tutti i loro recapiti telefonici. I docenti possono  essere dipendenti interni della società o collaboratori esterni.
